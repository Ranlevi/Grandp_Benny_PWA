{
  "story": 
    {
    "title": "סבא בני טס לירח",    
    "about": {
      "title" : "אודות הפרוייקט",
      "description" : "קול התבונה היא קהילה בינלאומית של אנשים שחינוך- ובמיוחד בתחומי המדע והטכנולוגיה - חשובים להם. \nמטרת התוכן שאנו יוצרים הי לגרות את הצבא הטבעי של הילדים לידע, ולעודד את היצירתיות שלהם באמצעות סיפורים מרתקים המתאימים לגילם.",
      "credits_title": "קרדיטים",
      "credits_text" : "<p>אדווין טרק - מפיק אחראי</p><p>אלכס פריצרט - מפיק אחראי</p><p>רן לוי - כותב ומפתח, קריינות עברית</p><p>דויד גאווין - קריינות אנגלית</p><p>אדוארדו ראיין - תרגום, קריינות ספרדית</p><p>גדעון האק - עריכה</p><p>אליסיה אוגולקובה - עריכה</p><p>AV Records  - Music & Effects</p>"
    },
    "path_to_4x3_images"  : "./Images/4by3/",
    "path_to_16x9_images" : "./Images/16by9/",
    "path_to_audio"       : "./Audio/",
    "pages":
      [
        {"image_url" : "./Images/Intro_with_play_btn.jpg",
        "image_alt"  : "Page 0 Image",        
        "text"       : "<h1 style='text-align:center'>סבא בני טס לירח</h1><p style='text-align:center'>לחץ על התמונה כדי להתחיל!</p><p style='text-align:center'>(פסססט...אפשר גם להטות את המסך לרוחב)</p>",
        "audio"      : "./Audio/Intro_heb.mp3"},
       
       {"image_url"  : "./Images/Page1.jpg",
        "image_alt"  : "Page 1 Image",
        "text"       : "‘ילדים, ארוחת הצהרים מוכנה!’ קראה סבתא רוזה. \nדוד ומאיה נכנסו למטבח. ‘אוף...אפשר לשחק עוד קצת בחצר?’ ביקש דוד. ‘חבל- אם לא תאכלו עכשיו, הקציצות יתקררו!’ אמרה סבתא. \n‘יש לי רעיון,’ אמר סבא בני, ‘אם תאכלו יפה ותסיימו את כל הצלחת- נלך יחד להאכיל את התוכים שבחצר. מה דעתכם?’ ‘כן! להאכיל את התוכים! להאכיל את התוכים!’ קראו מאיה ודוד במקהלה. ‘מצוין,’ חייכה סבתא רוזה, ‘עכשיו שבו לשולחן בבקשה.’",
        "audio"      : "./Audio/Page1_heb.mp3"},
        
       {"image_url"  : "./Images/Page2.jpg",
        "image_alt"  : "Page 2 Image",
        "text"       : "אחרי הארוחה יצאנו לחצר עם סבא בני. חתכנו תפוחים, בננות ואגסים והנחנו אותם במגש שבתוך הכלוב. שלושת התוכים קרקרו בשמחה וניקרו את הפירות במקורם. \n‘סבא,’ שאלה מאיה, ‘מה זו האבן השחורה והעגולה שפינת הכלוב?’. ‘זו? זו אבן שהבאתי מהירח לפני המון שנים.’ השיב סבא בני. ‘מהירח? באמת?’ התפלא דוד. ‘כן, בטח. טסתי לשם יחד עם נשרק'ה, התוכי הגדול והאפור. לא סיפרתי לכם על הביקור שלי בירח?’ \n‘לא! ספר לנו!’ ביקשו דוד ומאיה.",
        "audio"      : "./Audio/Page2_heb.mp3"},
        
       {"image_url"  : "./Images/Page3.jpg",
        "image_alt"  : "Page 3 Image",
        "text"       : "‘זה קרה לפני המון שנים,’ סיפר סבא בני. ‘הייתי אז דוור צעיר. יום אחד הגיעה לסניף הדואר חבילה מאד לא שגרתית: בתוכה הייתה ביצה קטנה ולבנה. על החבילה נכתב: 'לכבוד מר באז אלדרין, מרכז החלל שבמדינת פלורידה, ארצות הברית של אמריקה.'\n‘כמה מוזר. אף פעם לא שמעתי על מישהו ששולח ביצה בדואר...אבל חבילה היא חבילה! שמתי את הביצה בזהירות בתוך תיק הדואר שלי, בכיס מרופד בצמר גפן, ויצאתי אל מרכז החלל שבפלורידה.’ ",
        "audio"      : "./Audio/Page3_heb.mp3"},
        
       {"image_url"  : "./Images/Page4.jpg",
        "image_alt"  : "Page 4 Image",
        "text"       : "‘כשהגעתי למרכז החלל, שאלתי אנשים היכן נמצא מר באז אלדרין, והם הצביעו על מגדל לבן וגבוה. כשהתקרבתי אל המגדל, ראיתי שמדובר בבניין משונה מאד. הוא היה עגול לגמרי, ולא היו בו חלונות כלל. \nתחתית המגדל בקעו עננים של עשן לבן.\nגירדתי במצחי בתימהון. 'זה ביתו של מר אלדרין?' חשבתי לעצמי, 'מימי לא שמעתי על מישהו שגר במגדל כזה. איפה הדלת בכלל? איך נכנסים פנימה?' ראיתי חץ כחול, והחלטתי לעקוב אחריו ולהקיף את המגדל. ",
        "audio"      : "./Audio/Page4_heb.mp3"},
        
       {"image_url"  : "./Images/Page5.jpg",
        "image_alt"  : "Page 5 Image",
        "text"       : "בצידו השני של המגדל גיליתי מדרגות לבנות. 'המדרגות ודאי מובילות אל דלת הכניסה,' חשבתי.\nטיפסתי במעלה המדרגות. וטיפסתי. וטיפסתי! עוד קומה, ועוד קומה...התנשמתי והתנשפתי כמו קטר. המדרגות התפתלו סביב המגדל, וחשבתי שכבר לא יהיה להן סוף. הקרקע הייתה רחוקה מתחתי, והאנשים שהלכו עליה היו קטנים כמו נמלים.\n‘לבסוף מצאתי את עצמי מול דלת קטנה ועגולה. ניגבתי את הזיעה ממצחי, סידרתי את הכובע והקשתי על הדלת.\n'מי שם?' שמעתי קול מבפנים.’",
        "audio"      : "./Audio/Page6_heb.mp3"},
        
       {"image_url"  : "./Images/Page6.jpg",
        "image_alt"  : "Page 6 Image",
        "text"       : "נכנסתי פנימה, ומצאתי את עצמי בתוך חדר שקירותיו מלאים בכפתורים ונורות צבעוניות. בחדר היו שלושה אנשים, לבושים בחליפות חלל לבנות.\n'שלום! מי אתה?' שאל אותי אחד מהם. 'אני בני, הדוור,' השבתי, 'יש לי חבילה למסור למר באז אלדרין. ומי אתם, אם אפשר לשאול?' ‘אנחנו באז, ניל ומייקל, ואנחנו אסטרונאוטים.' הם הציגו את עצמם. אסטרונאוטים?' שאלתי, 'מה זאת אומרת?...’ אך בדיוק באותו הרגע נשמע רעש מחריש אזניים, כמו שאגה של אריה- אולי אפילו של דינוזאור..כל החדר החל לרעוד!\n‘תחזיק חזק, בני,’ אמר לי באז, ‘אנחנו ממריאים!’ \n‘ממריאים?! לאן?’ שאלתי.\n‘אל הירח, כמובן!’ השיב האסטרואנוט. ",
        "audio"      : "./Audio/Page6_heb.mp3"},
        
       {"image_url"  : "./Images/Page7.jpg",
        "image_alt"  : "Page 7 Image",
        "text"       : "'רק אז הבנתי,  בפעם הראשונה, שהמגדל הלבן כלל לא היה מגדל- אלא טיל ענק המשגר חלליות אל החלל. התיישבתי בכסא פנוי, והחזקתי בו בכל כוחי. סילון גדול של אש כתומה בקע מתחתית הטיל ודחף אותנו במהירות אל עבר השמיים. כדור הארץ הלך והתרחק מתחתינו.’",
        "audio"      : "./Audio/Page7_heb.mp3"},
        
       {"image_url"  : "./Images/Page8.jpg",
        "image_alt"  : "Page 8 Image",
        "text"       : "‘כעבור כמה דקות כבתה האש, והחללית הפסיקה לרעוד. מחלון החללית ראינו את כדור הארץ העגול והכחול.\nקמתי מהכסא, ולהפתעתי ריחפתי באוויר, קל כמו נוצה! הבנתי שאנחנו בחלל, היכן שכוח המשיכה אינו קיים עוד.\nשלושת האסטרונאוטים ריחפו סביבי. שמה של החללית, הם סיפרו לי, הוא 'אפולו 11'. \nבאז הביט בביצה שנתתי לו. ‘זה מדוד שלי,’ הוא אמר, ‘הוא חוקר ציפורים ביערות דרום אמריקה, ומדי פעם שולח אלי ציפורים מעניינות. בני, האם תוכל בבקשה לשמור על הביצה עבורי עד שנחזור לכדור הארץ?’ \nכמובן שהסכמתי בשמחה. אני אוהב בעלי חיים. ",
        "audio"      : "./Audio/Page8_heb.mp3"},
        
       {"image_url"  : "./Images/Page9.jpg",
        "image_alt"  : "Page 9 Image",
        "text"       : "‘שמתי את הביצה בתוך תיק הדואר שלי, ווידאתי שיהיה לה חם ונעים, ממש כמו בקן ציפורים. \n‘ביום השני למסע שמענו נקישות מתוך הביצה. לאחר זמן מה ראינו מקור קטן מבצבץ מתוך סדק בדופן, ואז בקע מתוכה גוזל קטן וחמוד, בעל נוצות אפורות ומקור צהבהב. החלטנו לקרוא לו 'נשר'קה'. אני ונשרק'ה הסתדרנו מצוין מהרגע הראשון. האכלתי אותו, ליטפתי את נוצותיו הרכות וסירקתי אותו, והוא היה מתחכך בי ואוכל פירורי לחם מכף ידי. נעשנו חברים טובים.’",
        "audio"      : "./Audio/Page9_heb.mp3"},
        
       {"image_url"  : "./Images/Page10.jpg",
        "image_alt"  : "Page 10 Image",
        "text"       : "‘למחרת כבר היינו קרובים מאד לירח, והחללית שלנו נפרדה לשני חלליות קטנות יותר. מייקל נשאר לרחף בחללית אחת, ואילו אני, נשרק'ה, באז וניל הצטופפנו בחללית השניה שעמדה לנחות על פני הירח. התרגשתי מאד: אף פעם לא ביקרתי על הירח קודם לכן!’",
        "audio"      : "./Audio/Page10_heb.mp3"},
        
       {"image_url"  : "./Images/Page11.jpg",
        "image_alt"  : "Page 11 Image",
        "text"       : "‘החללית הקטנה הלכה והתקרבה אל פני הירח. לפתע נשמע צפצוף אזעקה, ונורית אדומה החלה להבהב.\n'מה קרה?' שאלתי את באז.\n 'אוי לא,' אמר באז בקול מודאג, 'יש תקלה בחללית: האוויר עומד להגמר!' 'אולי נפתח חלון?' הצעתי. 'אי אפשר,' אמר ניל, 'אין אוויר בחלל החיצון. אנחנו חייבים למצוא את מיכל האוויר הנוסף שלנו, ומהר!'",
        "audio"      : "./Audio/Page11_heb.mp3"},
        
       {"image_url"  : "./Images/Page12.jpg",
        "image_alt"  : "Page 12 Image",
        "text"       : "‘חיפשנו וחיפשנו, ולבסוף מצאנו את מיכל האוויר. אבל עדיין הייתה לנו בעיה: כפתור ההפעלה של המיכל היה גבוה מאד, ולא היה לנו סולם להגיע אליו. \nלפתע עלה במוחי רעיון. הכנסתי את ידי לתיק הדואר, ושלפתי משם את נשר'קה. הגוזל הקטן הביט בי במבט מודאג, כאילו הבין שמשהו לא בסדר. 'נשרק'ה, אתה מוכרח לעזור לנו!' אמרתי, והצבעתי על מיכל האוויר הגבוה. 'שם, מעל המקרר, יש גליל כסוף ועליו כפתור אדום. תעוף אליו ותלחץ על הכפתור!'",
        "audio"      : "./Audio/Page12_heb.mp3"},
        
       {"image_url"  : "./Images/Page13.jpg",
        "image_alt"  : "Page 13 Image",
        "text"       : "‘הגוזל הקטן פרש את שתי כנפיו והתרומם. הוא התגלגל באוויר, עשה שתי סלטות ולבסוף התיישר. 'קדימה, נשרק'ה!' עודדתי אותו. נשרק'ה התרומם מעלה מעלה, וממש ברגע האחרון הצליח ללחוץ על הכפתור. אוויר טרי נפלט מתוך המיכל הגדול ומילא את החדר. \n'הידד! ניצלנו! נשרק'ה נחת על הכפתור!' קראו ניל ובאז בשמחה. בדיוק באותו הרגע נחתה גם החללית שלנו, ורגליה נגעו באדמת הירח.",
        "audio"      : "./Audio/Page13_heb.mp3"},
        
       {"image_url"  : "./Images/Page14.jpg",
        "image_alt"  : "Page 14 Image",
        "text"       : "ניל ובאז חבשו את הקסדות שלהם, ויצאו מהחללית. הבטתי החוצה מבעד לחלון וכיוונתי אותם כשירדו בזהירות בסולם. 'צעד קטן, ניל!' הדרכתי את מפקד החללית, 'ועכשיו...צעד גדול. יפה מאד!' ניל ובאז הלכו על הירח, וביקרו במכתשים הרבים שעל פניו. \n‘למה לא הצטרפת אליהם, סבא?’ שאל דוד. ‘מכיוון שלא הבאתי איתי חליפת חלל,’ הסביר סבא בני, ‘הרי לא ידעתי שנמריא לירח!’. ‘וקינאת בהם?’ שאלה מאיה. ‘קצת,’ הודה סבא, ‘אבל ניל ובאז הביאו לי מתנה כשחזרו לחללית: את אבן הירח השחורה והמבריקה שראיתם בכלוב.’",
        "audio"      : "./Audio/Page14_heb.mp3"},
        
       {"image_url"  : "./Images/Page15.jpg",
        "image_alt"  : "Page 15 Image",
        "text"       : "‘המראנו מפני הירח, וטסנו חזרה לכדור הארץ. מצנחים גדולים נפרשו מעל החללית, וריחפנו לאט לאט עד שנחתנו נחיתה רכה לתוך הים. חיל הים שלח סירה מיוחדת שאספה אותנו והחזירה אותנו אל החוף. \n ‘המון אנשים נרגשים קיבלו את פנינו. כולם רצו ללחוץ את ידינו ולברך אותנו על המסע המוצלח אל הירח. העיתונאים שאלו המון שאלות. אני שמחתי מאד לנשום שוב את האוויר הצח, ולדרוך על קרקע מוצקה ויציבה.’",
        "audio"      : "./Audio/Page15_heb.mp3"},
        
       {"image_url"  : "./Images/Page16.jpg",
        "image_alt"  : "Page 16 Image",
        "text"       : "‘הגיעה השעה להיפרד מהאסטרונאוטים ולשוב הביתה. \n'בני,’ שאל אותי באז, ‘אתה ונשרק'ה חברים כל כך טובים- אולי תשמור עליו אתה, ותגדל אותו?' \n'בטח, בשמחה!' השבתי. 'מצוין,' חייך באז, 'דוד שלי כבר שלח אלי הרבה ציפורים, ואני בטוח שאשתי לא תתנגד אם אוותר על תוכי אחד. היא בלאו הכי טוענת שהבית שלנו נראה כמו קן של קוקיה.'",
        "audio"      : "./Audio/Page16_heb.mp3"},
        
       {"image_url"  : "./Images/Page17.jpg",
        "image_alt"  : "Page 17 Image",
        "text"       : "‘ומאז,’ סיים סבא בני, ‘נשרק'ה גדל אצלי והפך להיות תוכי בוגר ויפה תואר.’ \n‘סבא, גם אנחנו נוכל להגיע אל הירח יום אחד?’ שאל דוד. סבא בני חשב קצת, ואצבעותיו ליטפו את זקנו המסולסל. ‘יכול להיות, יכול להיות. ואם לא לירח, אולי למאדים. שמעתי שגם שם יפה מאד. אבל כשיו כבר מאוחר, וצריך להתכונן לשינה.’ \nסבא בני ושני הילדים נכנסו אל הבית. מעל הכלוב זרח הירח, וקרניו האירו את האבן השחורה המבריקה.",
        "audio"      : "./Audio/Page17_heb.mp3"},
        
       {"image_url"  : "./Images/Page18_2160x2880.jpg",
        "image_alt"  : "Page 18 Image",        
        "text"       : "אפולו 11 המריאה ממרכז החלל על שם קנדי ב-16 ביולי, 1969, ועל סיפונה שלושה אסטרונאוטים: ניל ארמסטרונג (מפקד המשימה), אדווין (באז) אולדין ומייקל קולינס.\nלאחר מסע בן שלושה ימים, החללית נכנסה למסלול הקפה סביבה הירח. קולינס נותר במודול הפיקוד של החללית, בעוד ארמסטרונג ואולדרין הנחיתו את 'הנשר' באזור המכונה 'ים השלווה', שנחשב לנקי יחסית מסלעים גדולים.\nארמסטרונג ואולדרין בילו שעתיים וחצי על אדמת הירח, ערכו מספר ניסויים מדעיים ואספו סלעים אותם הביאו איתם חזרה לכדור הארץ.",
        "audio"      : "./Audio/Page18_heb.mp3"}
      ] 
   }
}